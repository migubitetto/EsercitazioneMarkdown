# RICETTA ALLA CARBONARA PER 4 PERSONE
## INGREDIENTI:

1. 400g di pasta
2. 200g Pecorino
3. 5 tuorli d'uovo
4. 280 g guanciale
5. Pepe nero q.b.
***
  DURATA: 20 MINUTI
  DIFFICOLTA': Facile
***
## PREPARAZIONE

1°STEP: Eliminare la cotenna del guanciale, tagliare a
listarelle spesse circa mezzo centimetro. Lasciare
sfrigolare in una padella a fuoco moderato finché la
parte grassa diventa trasparente. Versare il grasso
in una ciotola e rimettere il guanciale sul fuoco per
renderlo croccante. Spegnere la fiamma e mettere
da parte il guanciale.

2°STEP: In una scodella amalgamare brevemente con una
spatola i tuorli, unire il pepe e il pecorino
(tenendone da parte due cucchiai). Aggiungere 2
cucchiai di grasso del guanciale per rendere il
composto vellutato.

3°STEP: Nel frattempo cuocere le Mezze Maniche Rigate
Voiello usando circa la metà del sale adoperato
abitualmente (il pecorino è piuttosto saporito).
Mettere da parte un po’ d’acqua di cottura e scolare
al dente.

4°STEP: Versare le Mezze Maniche Rigate nella padella del
guanciale. Unire la crema di tuorli e pecorino
insieme a un mestolo scarso d’acqua di cottura.
Mescolare per amalgamare il tutto fino a
raggiungere una consistenza cremosa. Aggiungere
una spolverata di pecorino e servire.

![Carbonara](https://blog.giallozafferano.it/dulcisinforno/wp-content/uploads/2021/03/Carbonara-ricetta-5328.jpg)
